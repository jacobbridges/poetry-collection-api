{
  "author": "Robert Burns",
  "classification": "Refrain",
  "keywords": [
    "Nature",
    "Relationships",
    "Love",
    "Landscapes",
    "Pastorals",
    "Classic Love",
    "Desire",
    "Realistic",
    "Complicated"
  ],
  "period": "Romantic",
  "reference": "http://www.poetryfoundation.org/poem/173057",
  "region": "Scotland",
  "text": [
    "Comin thro' the rye, poor body,",
    "Comin thro' the rye,",
    "She draigl't a' her petticoatie",
    "Comin thro' the rye.",
    "[",
    "]",
    "Oh Jenny 's a' weet poor body",
    "Jenny 's seldom dry,",
    "She draigl't a' her petticoatie",
    "Comin thro' the rye.",
    "Gin a body meet a body",
    "Comin thro' the rye,",
    "Gin a body kiss a body \u2014",
    "Need a body cry.",
    "Oh Jenny 's a' weet, &c.",
    "Gin a body meet a body",
    "Comin thro' the glen;",
    "Gin a body kiss a body \u2014",
    "Need the warld ken!",
    "Oh Jenny 's a' weet, &c.",
    "Gin a body meet a body, comin thro' the rye,",
    "Gin a body kiss a body, need a body cry;",
    "Ilka body has a body, ne'er a ane hae I;",
    "But a' the lads they loe me, and what the waur am I.",
    "Gin a body meet a body, comin frae the well,",
    "Gin a body kiss a body, need a body tell;",
    "Ilka body has a body, ne'er a ane hae I,",
    "But a the lads they loe me, and what the waur am I.",
    "Gin a body meet a body, comin frae the town,",
    "Gin a body kiss a body, need a body gloom;",
    "Ilka Jenny has her Jockey, ne'er a ane hae I,",
    "But a' the lads they loe me, and what the waur am I."
  ],
  "title": "Comin thro' the Rye",
  "year": ""
}